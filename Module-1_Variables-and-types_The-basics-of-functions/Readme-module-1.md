Програма модулю
Привіт, друже!

Вітаємо з початком блоку JavaScript. На цьому тижні маємо багато цікавого для тебе.

Цілі Модуля 1:

вивчити базові поняття JavaScript: інструкція, вираз, літерал, конструкція виведення даних;
дізнатися, що таке змінна та вміти оголошувати за допомогою const та let і перевизначати змінні;
розрізняти основні типи даних: number, string, boolean, null та undefined та знати, як виконувати прості арифметичні обчислення;
розуміти специфіку роботи з рядками і використовувати синтаксис шаблонних рядків;
вміти перетворювати типи та використовувати оператори порівняння;
розуміти, як працюють функції, що таке параметри та аргументи, і вміти використовувати функції для нескладних обчислень.

Топ 5 порад для новачка перед вивченням JavaScript

Отже, ось 5 порад, які допоможуть тобі на старті:

Якщо програма не працює, візьми відповідальність на себе. Код, у який було вкладено стільки часу та зусиль, не працює? Це може дуже засмучувати! Але не звинувачуй комп'ютер або розробника, який придумав JavaScript. Машина просто виконує твій код. Тож знайти помилку потрібно в коді.
Не бійся помилок! Помилки — це природна частина процесу навчання. У якийсь момент студенти починають засмучуватись через помилки у квізах або завданнях. Але кількість помилок під час навчання не має значення. Важливо, чи розібрався студент у тому, що було неправильно. Кожна помилка — це перешкода, яку потрібно подолати.
Навчися читати повідомлення про помилки. На початку це може здаватися складним, але з часом ти обов'язково розберешся. Повідомлення про помилки — це як карта, яка показує, де щось пішло не так. Ця навичка є життєво необхідною, не тільки під час навчання, а й на роботі.
Забудь про заучування, зосередься на логіці. Не бійся, що спочатку не завжди будеш пам'ятати синтаксис. Головне — розуміти, як працює програмування. Зосередься на логіці розв’язання задач, а синтаксис запам'ятовуватиметься поступово в процессі виконання практичних завдань.
Практикуйся якомога частіше, використовуй усі можливості! Виконуй усі завдання з автоперевіркою в інтерактивному лонгріді та домашні завдання. Чим більше практики — тим краще.

І пам'ятай, що команда GoIT завжди поруч, якщо потрібна допомога чи порада.

Успіхів у вивченні JavaScript, ти впораєшся! ;

basic-JavaScript-terminology
